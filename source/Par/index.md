---
title: Par
date: 2018-04-26 22:06:06
---
Mani sauc Rota es vēlos apskatīties, kāda Latvijā (un kaut kādā mērā arī pārējā pasaulē) izskatās ***laimīgo cilvēku darba vide***.

2017.gada vasarā pabeidzu studijas un kopš tā laika pievēršu pastiprinātu uzmanību darba tirgum. Gan tad, gan tagad jūtos ļoti apjukusi par šo pieaugušo dzīves lielāko kumosu, jo mana izpratne par to, kas ir forši, kas nav, ko gribu, ko nē (un cik uz gribēšanu vispār var paļauties), kā pēc sludinājuma var pateikt kas darbā reāli būs jādara, utml., ir diezgan vāja.

Šobrīd esmu atradusi patīkamu vietiņu, bet joprojām turu acis vaļā un gribu noskaidrot, ko dara cilvēki man apkārt, kuriem patīk tas, ko viņi dara.

Kādā gudrā grāmatā reiz izlasīju veco labo teicienu "muļķis mācās no savām kļūdām, gudrais - no svešām" tikai citā gultnē - **nevajag kļūdas, lai mācītos, pietiek vienkārši paskatīties uz sev līdzīgo pieredzi**. Tad nu es esmu gatava mācīties gan no mana "sociālā burbuļa", gan kvalitatīviem pētījumiem darba labklājības jomā.

# Ja tev patīk tas, ar ko tu nodarbojies, es gribu ar tevi parunāt. Par darbu.


**P.S.**
Uzreiz saku, ka **šī ir mana privāta iniciatīva, personīgais blogs un viedoklis par tēmu**. Ja tavs viedoklis atšķiras, labprāt uzklausīšu konstruktīvu un argumentētu viedokli un/vai kritiku no tavas puses. Varbūt tālākā nākotnē, kad runājusi ar pietiekami daudziem cilvēkiem, ievākusi gana daudz datu punktus un būs veikta pienācīga datu analīze, varēšu saukt šo par pētījumu. Pētījumu par foršiem darbiem un foršiem cilvēkiem Latvijā.