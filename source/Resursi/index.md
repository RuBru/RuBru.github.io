---
title: Noderīgi resursi
date: 2018-06-13 19:06:06
---
Pēc gada ilgas temata "studēšanas", esmu apkopousi dārgakmeņus akmeņogļu kalnā - labus un kvalitatīvus resursus par nodarbinātības tēmu. Ar tiem noteikti ir vērts vismaz iepazīties, ja jūties apmaldījies un/vai vēlies ko vairāk uzzināt par dažādām profesijām un/vai dažādām darba filozofijām. Resursi sadalīti pa kategorijām un vērtīguma secībā: karjeras gidi; grāmatas; blogi; palīgrīki; izklaide;

**Saraksts ir mainīgs un laika gaitā tiks papildināts.*

# Karjeras gidi

## [80'000 Hours](https://80000hours.org/ "80'000 Hours")
*80'000 = aptuveni tik daudz stundas cilvēks mūža garumā pavada strādājot*
Līdz šim vienīgais un patiesi vērtīgais karjeras gids, kuru esmu atradusi, ir 80'000 hours. Šī karjeras gida misija ir palīdzēt cilvēkiem atrast piepildošu karjeru, kas dara labu. 80'000 Hours atbalsta efektīvā altruisma kustību, taču arī, ja neesi altruists un par tādu nedomā kļūt, vienalga iesaku gidu izlasīt. Tas ir vienīgais karjeras gids, kas balstīts uz pētījumiem un ar tiešām zinātnisku fonu, kuru gada laikā esmu atradusi. Tas noteikti palīdzēs gan saprast savas prioritātes, gan iepazīstinās ar vērtīgām idejām, gan dos labu izpratni par pasaulē aktuālo nodarbinātības sfērā. Gids ir diezgan garš, tad ir 13 nodaļas, katra vidēji 20 lappušu gara, tāpēc ieplāno vairākus vakarus jau laicīgi.

# Grāmatas

Nezinu kā tu, bet es lasu. Un cenšos lasīt daudz. Tā kā pēdējā laikā mani nodarbina šis jautājums par darbu un prieku, labprāt padalīšos ar grāmatām, kuras ir ap šo tematu, manuprāt, ir vērts izlasīt. (Un nē, tas nav visas grāmatas, kuras esmu izlasījusi. Ir arī tādas, kuras nav tikušas šajā sarakstā.) Ja tevi kāda no šīm ieinteresē, varu padalīties.
***Grāmatas ir tikai angliski.**

## [How to Read Faster and Recall More](https://www.scribd.com/doc/10550351/How-to-Read-Faster-and-Recall-More "How to Read Faster and Recall More") [Gordon Wainwright]
Laba grāmata ar ko sākt - ātrlasīšanas grāmata. Palīdzēs turpmāk lasīt arvien ātrāk un efektīvāk. Un tiešām palīdz!

## [Stumbling on happiness](https://www.randomhouse.com/kvpa/gilbert/about.html "Stumbling on Happiness") [Daniel Todd Gilbert]
Lieliska grāmata par prieku. Grāmata nemāca dzīvot, bet gan saistoši un saprotami iepazīstina ar prieka zinātni un to.

## [Abundance](http://www.abundancethebook.com/ "Abundance") [Peter Diamandis and Steven Kotler]
Ļoti pozitīva grāmata par nākotni, jaunajām tehnoloģijām un cilvēces eksponenciālo izaugsmi. Pēc šīs grāmatas izlasīšanas pat es, reālistisks pesimists, kļuvu kaut mazliet optimistiska un pasaule vairs nezīmējas tik tumšās krāsās.
*Grāmatas autors arī piedāvā pierakstīties savā epastu listē, kura garantē, ka ik nedēļu Tavā epasta kastītē ieripos jaunākie un iespaidīgākie pagājušās nedēļas zinātnes sasniegumi. 
**Šī grāmata stāv manā grāmatplauktā, tā kā varu aizdot arī cietu kopiju.

## [So Good They Can't Ignore You](http://calnewport.com/books/so-good/ "So Good They Can't Ignore You") [Cal Newport]
Grāmata, kas argumentē veidokli, ka degsme (passion) nav ne tuvu tik vērtīga kā labas prasmes. Grāmata piedāvā risinājumus, kā nokļūt līdz pašpietiekamam, interesantam un dzīvi piepildošam darbam. Interesanti, ka autors grāmatā darījis ko ļoti līdzīgu kā es šajā blogā - intervējis cilvēkus par darbu, kas viņiem sagādā prieku.

## [Deep work](http://calnewport.com/books/deep-work/ "Deep work") [Cal Newport]
Grāmata par to, cik ļoti liela nozīme ir spējai koncentrēties un kā šī spēja mūsdienās izzūd. Autors piedāvā gan plašu izklāstu, kāpēc šī spēja ir vajadzīga, gan arī vairākas stratēģijas un jaunus skatpunktus uz fokusētu un "dziļu" dzīvesveidu.

# Blogi

## [Wait But Why](https://waitbutwhy.com "Wait But Why")
Brīnišķīga lapa, kurā var atrast garus un pārdomātus ierakstus par visdažādākajām tēmām. Šim blogam īpaši noderīgs nesenais ir ieraksts par to, [kā izvēlēties karjeru](https://waitbutwhy.com/2018/04/picking-career.html).

## [Bergs Blogo](https://bergsblogo.com "Bergs Blogo")
Mans nesenais atradums: SAF tehnikas Ziemeļamerikas filiāles vadītāja Jāņa Berga blogs. Gan par uzņēmējdarbību, gan dzīvi ASV, gan arī šim blogam īpaši saistošu tēmu: [darbu](https://bergsblogo.com/2018/03/04/par-to-kas-ir-un-nav-labs-darbs/).

## [Life Hacking]((https://alexvermeer.com/life-hacking/ "Life Hacking") [Alex Vermeer] 
Diezgan iespaidīgs cilvēks, kurš sakārtojis savu dzīvi un ir super efektīvs visā, ko dara. Ir interesanti kaut vai tikai apskatīties viņa paradumus un līdz šim uz paša ādas pārbaudītos paņēmienus. 

## [Road Trip Nation](http://roadtripnation.com/ "Road Trip Nation")
Cilvēki reiz ir paņēmuši kameru, iekāpuši busiņā un devušies ceļā, intervējot sastaptos cilvēkus par darbu un saistītiem tematiem. Tagad tas ir izaudzis par plašu video kolekciju, kur katrs var atrast intervijas ar sev interesējošāko profesiju un uzskatu pārstāvjiem.

# Palīgrīki

## [Forest](https://www.forestapp.cc/en/ "Forest")
Aplikācija, kurā tu neaiztiekot savu viedo ierīci audzē kokus jeb skaistā un motivējošā veidā palīdzi sev ierobežot telefonā un nevēlamās vietnēs pavadīto laiku. Iesaku!

## [Social Fixer](https://socialfixer.com/ "Social Fixer")
Facebook add-on's, kas palīdz nepavadīt šajā laika zaglī tik daudz enerģijas. Labākās add-on'a fīčas, manuprāt, ir ierakstu skaita ierobežojums, lieko lapas zonu noņemšana un nesenāko ierakstu automātiska izvēlēšanās. Arī iesaku!

# Izklaide

## [Ko man darīt ar savu dzīvi?](http://www.wtfshouldidowithmylife.com/ "wft should I do with my life?")
Lapa, kurā iepazīt visdažādākās profesijas caur video intervijām.

## [TED](https://www.ted.com/ "TED")
Pēdējos gados ārkārtīgi populāra platforma, kurā ievietoti video no TED koneferencēm, kurās zinoši cilvēki dalās ar idejām. Dažreiz ir labas runas par labām tēmām, taču bieži var uzrauties uz ko ļoti saldu.